
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\chapter{Introducció}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Àmbit del projecte}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

Aquest projecte pertany a l'àmbit de la vida artificial
(Artificial Life), disciplina que recull coneixements
d'informàtica i biologia per recrear fenòmens biològics en un
entorn artificial.

Aquesta disciplina va sorgir de cara a la biologia com a camp de
proves alternatiu a la vida real, però, les aplicacions van
extenent-se, per exemple, aportant noves perspectives a l'anàlisi,
la simulació i la predicció de sistemes complexos no biològics o als
algorismes per la resolució de problemes als sistemes informàtics.

Les aplicacions de la vida artificial tenen un seguit de
característiques més o menys comunes. Les principals són:

\begin{description}
\item[Mètode sintètic:]
En comptes d'analitzar la vida, sintetitzem artificialment sistemes
amb un comportament similar partint de premises que han sigut 
obtingudes de l'anàlisi dels sistemes reals.

\item[Construccio Botton-Up:]
Es parteix d'unitats petites, definint les interaccions locals, en
comptes de partir del comportament global desitjat i anar perfilant
com han de ser els components. El comportament global del sistema és
un comportament que no estava explícitament dissenyat.

\item[Emergència:]
És el fet de que apareguin aquests comportaments globals no dissenyats
explícitament a partir de l'entramat complex d'interacions simples.

\item[No lligat als sistemes reals:]
Donat el seu caracter sintètic la vida no es limita a la vida
coneguda sinó que prova de extreure propietats generals per a
qualsevol forma de vida possible.

\item[Paral·lelisme implícit:]
La complexitat dels sistemes vius és deguda, en part, a que els
diferents processos es donen en paral·lel. Per fer això en els
sistemes de vida artificial, tot i que no sempre sigui possible
dedicar un processador a cada procés, sí que caldria fer servir
tècniques de temps compartit, que, macroscòpicament, els diferents
processos donin la impressió d'executar-se paral·lelament.
\end{description}

% TODO: Cap àmbit més pel projecte? De banda de l'Alife


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Antecedents}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

Dels treballs que s'han fet sobre vida artificial, cal destacar,
com a precedents, per la seva relació amb aquest projecte, els
següents:

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Latent Energy Environment (LEE)}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

El projecte que aquesta memòria presenta parteix de les experiències
que Richard K. Beleg i Filippo Menezer van fer sobre el model Latent
Energy Environments (LEE)\index{LEE!Latent Energy Environments}\cite{LEEIntro1994}.


LEE és un model que es basa en l'evolució de sistemes cognitius
\index{sistemes cognitius} (xarxes neuronals) que interaccionen amb
un medi químic de complexitat controlada. La complexitat del medi es
controla amb la complexitat d'un model metabòlic. Per obtenir energia
útil, l'organisme no en té prou introduint els nutrients dins seu,
sinó que li cal ajuntar-los amb altres nutrients que produiran
mitjançant una reacció, un balanç energètic, positiu o negatiu, i uns
productes segons s'indica a una taula de reaccions. 

Bioscena partirà d'aquesta idea de l'entorn metabòlic de complexitat 
controlada. La figura \ref{fig:modelMetabolicLEE}
mostra esquemàticament el sistema metabòlic implementat a LEE. La
comparativa es pot fer amb la figura \ref{fig:modelMetabolic} que
representa el model metabòlic implementat finalment en aquest
projecte.

\begin{figure}[ht]
\centering
\begin{tabular}{@{\extracolsep{.1 cm}}c@{\extracolsep{.1 cm}}c@{\extracolsep{.1 cm}}c@{\extracolsep{-.1 cm}}c@{\extracolsep{.1 cm}}c@{\extracolsep{.1 cm}}c@{\extracolsep{.1 cm}}c@{\extracolsep{.1 cm}}}
    \begin{tabular}{|c|}
            \hline Medi \\\hline
    \end{tabular}
    &
    \begin{tabular}{c}
        \\ $\rightarrow$
        \\ ingestió
    \end{tabular}
    &
    \begin{tabular}{|c|}
    \hline Pap\\ \hline
    \end{tabular}
    &
    \begin{tabular}{c}
        \\ $\rightarrow$
        \\ reactius
    \end{tabular}
    &
    \begin{tabular}{|c|}
    \hline Reaccions\\ metabòliques\\ \hline
    \end{tabular}
    &
    \begin{tabular}{cc}
        \begin{tabular}{c}
            energia \\
            $\leftrightarrow$ \\
        \end{tabular}
        &
        \begin{tabular}{|c|}
            \hline Energia\\ útil\\ \hline
        \end{tabular}
        \\ \\
        \begin{tabular}{c}
            \\ $\rightarrow$
            \\ productes
        \end{tabular}
        &
        \begin{tabular}{|c|}
            \hline Medi \\\hline
        \end{tabular}
    \end{tabular}
\end{tabular}
\caption{Model metabòlic a LEE} \label{fig:modelMetabolicLEE}
\end{figure}

La plasticitat\index{plasticitat}, segons Beleg i Menezer
\cite{LEEPlasticity1994}, 
és la capacitat que té l'organisme de modificar el seu fenotip durant la
seva vida. Als LEE aquesta plasticitat els hi dóna la xarxa neuronal,
un sistema cognitiu. Però, trobem a la natura, que la resta
d'organismes que no estan provistos d'un sistema cognitiu
d'aprenentatge també presenten una plasticitat equivalent que els hi
permet adaptar-se a tot un seguit de canvis.

El que es vol comprovar com a primera experiència amb el sistema és 
si els sistemes de control sobre l'expressió gènica que es donen a la 
natura poden ocupar el paper de les xarxes neuronals en el sentit de 
donar plasticitat als organismes no cognitius. La funció d'aquest 
control sobre l'expressió gènica és decidir, en cada moment, quin 
gens s'expressen i quins no, tot tenint en compte factors del medi i 
de l'estat intern.

A la natura, aquest control sobre l'expressió gènica, prové d'una
certa complexitat en els mecanismes genètics. S'intentaràn
implementar els màxims d'aquests mecanismes per tal de determinar
la influència de cadascun sobre la plasticitat de l'organisme, 
activant uns i desactivant-ne d'altres.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Projecte `Tierra'}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

De cara a plantejar com controlar els gens se'ns presenta una altra
incògnita prèvia: als LEE, el codi genètic representa les
interconexions i els pesos inicials de les neurones; qué és el que
codifiquen els gens al sistema que proposem?

Com a punt de partida per trobar una codificació adient pels gens
s'ha pres com a referència el projecte `Tierra' que encapçala Thomas
S. Ray \cite{RayThomas93}. Thomas S. Ray és un biòleg que va traduir
els seus coneixements de genètica i d'ecologia a un medi informàtic
on petites porcions de codi competien per la memòria i el temps del
processador amb la finalitat de replicar els seus gens. Va obtenir
comportaments molt elaborats al llarg de l'evolució: parasitisme,
simbiosi, curses de braços, comportaments sexuals....

A `Tierra', el genoma estava compost per un seguit d'instruccions
que s'executaven cíclicament. Per modelar el comportament dels
organismes de Bioscena, es fan servir, també, ràfegues d'instruccions
que formen el genotip de forma semblant a com funcionava `Tierra'.

Però, a `Tierra' el propòsit dels fragments de codi era el de
replicar-se de la forma més eficient possible dintre d'un medi que estava
compost només pels fragments de codi en competència. Aquí, en canvi,
les instruccions hauran d'implementar funcions per interaccionar amb
un medi que simularà a un de natural, aliè a la seva estructura 
interna. Per això, es farà sevir una estructura que farà de pont 
entre el medi i el codi genètic. D'ara en endavant, aquesta 
estructura serà la que anomenarem fenotip\index{fenotip}, tot
i tenir present que el fenotip no el forma només aquesta estructura
sinó que també en forma part el comportament global observat i les
altres variables d'estat internes de l'organisme. Simplement l'anomenem
fenotip perquè la seva única funció és, la de fer de fenotip.

El fenotip controla:
\begin{itemize}
\item quin grup d'instruccions s'executa.
\item de quina forma ho fan (paràmetres o valors).
\end{itemize}

Tantmateix, el fenotip és modificat per l'execució d'alguns gens.
Aquestes modificacions poden dependre només de la instrucció
executada, però, sovint, la modificació també depen de:
\begin{enumerate}
\item l'estat de l'entorn de l'organisme,
\item l'estat intern de l'organisme
\end{enumerate}

\begin{figure}[ht]
    \centering
    \fbox{
    \fbox{genotip} $\leftrightarrow$ \fbox{fenotip} $\leftrightarrow$
    \fbox{Condicions d'entorn i internes} }
    \label{fig:introFenotip}
    \caption{Graf de dependències entre el fenotip i els altres elements de l'organisme.}
\end{figure}

La introducció del fenotip, juntament amb els mecanismes de control 
de l'expressió gènica, marquen una altra diferència amb el model 
`Tierra' que té a veure amb el control de flux.

A `Tierra' el genotip és un conjunt d'instruccions que s'executen
seqüencialment de forma cíclica. Té un control de flux basat en
salts a patrons que supleix la debilitat davant de les mutacions
que tindria un sistema de salts basats en adreces.

A Bioscena el genotip està composat per diversos conjunts 
d'instruccions. Un conjunt d'instruccions (gen) necessita que es 
donin certes condicions al fenotip per poder ser executat.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Objectius del projecte}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

Els objectius principals del projecte són:

\begin{enumerate}
\item Fer un estudi dels processos naturals (evolutius, ecològics i
etològics) que es donen a la natura. Per un costat, cal triar els que
afegeixirien més realisme i generalitat al model en cas
d'implementar-se. Per un altre costat, cal triar aquells fenòmens que
es donen en la natura que no cal implementar directament, sinó, que
s'espera que puguin emergir. L'esforç de l'anàlisi ha d'anar adreçat
a modelar aquelles característiques no cognitives de caire general, i
sobretot, dels organismes unicel·lulars, tot i que no cal descartar
que emergeixin estructures pluricel·lulars o cognitives, com s'ha dit
abans.

\item Fer un estudi bibliogràfic dels processos anteriors que ja
hagin estat implementats. En quines condicions concretes s'han fet i
quins resultats han donat.

\item Dissenyar i implementar el model amb tota la informació
recollida, possibilitant, sense dirigir-la, l'aparició dels fenòmens
emergents esperats, i l'adaptació dels organismes a variacions que es
poden donar durant la vida d'un organisme o al llarg de generacions.
El model tindrà diversos elements principals:

\begin{itemize}
\item El biosistema, que coordina la resta d'elements.

\item El biòtop, que és el medi on viuran els organismes. Cal que
permeti configuracions molt diverses per donar possibilitats
d'experimentació. Per modificar el biòtop farem servir, sobretot, els
agents externs, que són modificadors del biòtop dels quals es pot 
programar el seu efecte al llarg de temps. \footnote{Majoritàriament 
en la bibliografia de vida artificial, s'anomena agents al que aquí 
anomenem organismes. Cal que quedi clar que els agents externs, en 
aquest projecte, no tenen res a veure amb els individuus que poblen 
el món, sinó que són una eina de configuració.}

\item La comunitat, que controla el conjunt d'organismes presents al
medi i la informació que no és intrínseca a ells, com ara la seva
posició en el medi i la població a la qual pertanyen. Els organismes
proveeixen al medi les accions que volen realitzar quan li són
requerides, i un conjunt d'operacions que el medi pot fer sobre ells.

\end{itemize}

\item Experimentar amb l'eina i observar l'aparició de fenòmens
emergents. Per experimentar són necessàris dos elements a l'eina.
\begin{description}
\item [Eines d'anàlisi:] Han de poder donar informació útil de 
què està passant al biosistema: Per això, cal dividir la comunitat 
en poblacions i analitzar les interaccions entre elles. 
\item [Eines de configuració i intervenció:] Han de servir per
controlar la forma en que canvia aquest medi, de forma que, els
resultats obtinguts amb les eines d'anàlisi siguin confrontables i
els usuaris puguin extreure conclusions.
\end{description}
\end{enumerate}

%% TODO: Incloure una figura float amb l'esquema global

A aquests objectius es poden sumar altres objectius adicionals que es
cobriran de forma secundària.

\begin{enumerate}
\item Els elements del sistema han d'estar dèbilment acoblats per tal
de poder, en un futur, intercanviar-los per uns altres de forma
individual amb un mínim d'efectes laterals.
\item Establir uns procediments de modificació per tal de que
l'usuari-programador no necessiti comprendre les interioritats de tot
el sistema per fer una modificació puntual.
\item Ha de ser possible canviar alguns aspectes de la configuració
del biòtop o intervindre en la població amb extraccions,
introduccions, clonacions... sobre la marxa.
%TODO: Abocat a disc, si o no? De moment no, pero, si sí, qué.
%\item El sistema ha de poder abocar-se totalment o parcial a
%disc per tornar-se a restaurar, posteriorment. Això faria possible
%execucions molt més llargues i obtenir poblacions més evolucionades.
\end{enumerate}

Els organismes de la simulació han de fer front a un medi variable,
amb canvis caòtics o periòdics que es poden produir de dos formes:
freqüentment al llarg de la vida d'un organisme o de forma progressiva 
en el decurs de diverses generacions. Amb la finalitat de que la 
comunitat tingui capacitat de reaccionar davant de tots aquests canvis, 
s'incorporen, als mecanismes evolutius que intervenen en la simulació, 
algunes característiques que es donen en els entorns evolutius naturals 
i que, clàssicament, no s'incorporen en els entorns evolutius
computacionals.

Les característiques naturals que s'estudiarà si introduïr a 
l'entorn evolutiu són:

\begin{description}
\item[Mecanismes d'expressió gènica (transcripció, maduració i
traducció):] Útils per implementar les altres característiques

\item[Regulació sobre l'expressió gènica:]
Control dels gens que es transcriuen segons la presència o no
d'alguns factors. Ajuda a adaptar-se, sense l'utilització d'un
sistema cognitiu, a canvis en el medi tan esporàdics que el procés
evolutiu no els soporti.

\item[Promotor/teminador, zones no codificadores i longitud de
cromosoma variable:] Permet solucions obertes no parametritzades
(Nombre i longitud variable pels gens)

\item[Paràmetres del procés evolutiu codificats parcialment al
genotip:]
Ens permetrà tenir uns paràmetres optimitzats per a cada situació
concreta.

\item[Cariotip multicromosòmic:] Divideix la dotació gènica en
subunitats d'alt nivell. Permet determinar fragments de material
genètic que es traspasen junts, en mecanismes sexuals i en les 
mutacions cariotípiques
\footnote{Les anomenem cariotípiques per diferenciar-les de les 
gèniques o les cromosòmiques. Els tipus de mutacions possibles 
es van comentant més endavant en la memòria.}.
Amdues coses poden emergir en un creuament.

\item[Genotips no haplonts i al·lels:] Mantenen la variabilitat 
genètica de la descendència augmentant així la capacitat de canvi 
i adaptació.

\end{description}

Per a la simulació es suposa, per a totes les decisions de disseny on
sigui necessari fer-ho, que els organismes són unicel·lulars. Aquesta
suposició no vol dir que els resultats siguin aplicables només a
aquest tipus d'organisme, però, facilita el disseny, donat que el
model d'un organisme pluricel·lular és molt més complex. A més, hi
hauria la possibilitat, si el medi fós suficientment ampli, que
l'evolució portés als organismes unicel·lulars a formar estructures
cooperatives més grans similars als organismes pluricel·lulars.

\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Contingut de la memòria}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

Aquest apartat finalitza el primer capítol introductori. Comento
a continuació el contingut de la resta de capítols de la present
memòria.

\begin{description}
\item[Capítol 2.] Fa una introducció a alguns conceptes de biologia,
alguns dels quals s'introduiran en el projecte. Es fa una anàlisi de
el que podria aportar cadascun, i de les implementacions i estudis 
que s'hi han realitzat en els camps de la vida artificial, computació 
evolutiva i similars.
\item[Capítol 3.] Fa una introducció als conceptes tecnològics amb
els que s'han treballat durant el projecte.
\item[Capítol 4.] Comenta en detall el disseny de l'eina: Es descriu
la metodologia emprada pel disseny i per la implementació, els 
móduls que composen el sistema i les seves interrelacions.
\item[Capítol 5.] Descriu les experiències realitzades amb l'eina
i comenta els resultats obtinguts.
\item[Capítol 6.] Fa un recull de les conclusions d'aquest projecte
des de varies perspectives, analitza el cost econòmic del projecte 
i proposa algunes linies de futur.
\end{description}

La memòria es complementa amb dos apèndixos:

\begin{description}
\item[Apèndix A.] Manual de l'usuari. Explica com instalar, configurar
i fer funcionar l'eina.
\item[Apèndix B.] Manual del programador. Conté alguns procediments
i comentaris adicionals adreçats a qui vulgui treballar amb els fonts
per afegir funcionalitats o modificar-ne les existents.
\end{description}

