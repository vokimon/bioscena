
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Abstract}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

Aquest projecte planteja la simulació d'un sistema biològic
natural evolutiu amb interacció entre els organismes dins
d'un medi de variabilitat controlada.

Es tracta de reproduir comportaments naturals o lògics 
fent evolucionar individus no cognitius.
Es vol estudiar si el fet d'acostar aquests processos evolutius
al procés real que es dóna a la natura, tenint en compte més 
aspectes biològics, dóna una major adaptabilitat a un medi variable.

La part pràctica consisteix en la implementació d'un prototip que
permeti a l'usuari veure el comportament dels organismes y les 
relacions que s'estableixen entre ells al llarg del procés evolutiu.

\newpage

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Resum}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

L'objectiu del present treball de fi de carrera és implementar una
eina ampliable d'experimentació pels camps de la biologia i la
vida artificial. Aquesta eina simularà un sistema biològic evolutiu 
amb interacció entre organismes i entre cada organisme i el medi. 
Ha de permetre a un usuari configurar el sistema, intervenir en la 
seva dinàmica i oferir eines d'anàlisi per obtenir conclusions.

Tot i que s'intentarà fer un sistema obert que pugui, en el futur,
adaptar-se a molts tipus de sistemes, en aquest primer prototip hem
implementat els organismes amb un sistema de control que simula
els mecanismes de control sobre l'expressió gènica que es donen a la 
natura.

Per això, primer s'estudiaran els processos naturals (evolutius,
etològics i ecològics) prou interessants per introduir-los en el 
sistema. Es triaran dos tipus de processos: aquells que, 
d'implementar-los, afegirien realisme al model, i, aquells que 
s'expera observar en el comportament del biosistema de cara a fer
una primera anàlisi.

L'aplicació proveirà eines de configuració i intervenció perquè
l'usuari pugui controlar la forma en què varia el medi i, així, poder
contrastar-ho amb els resultats obtinguts.

També s'implementaran eines d'anàlisi per tal de que es puguin
detectar els fenòmens que es considerin interessants en l'estudi previ 
dels processos naturals.

El sistema ha de ser prou flexible per permetre l'experimentació amb
configuracions prou variades. A més, cal donar a l'usuari programador
l'espai necessari per modificar algun aspecte concret del model o
ampliar les opcions donades, tot modificant el codi font.

